122 IVVENALIS

atque alias tractare rosas, medicamen habendum est,

sorbere ante cibum quod debeat et pateret rex! 2 5 5
Monstro voluptatem egregiam, cui nulla theatra,

nulla aequare queas praetoris pulpita lauti,

si spectes quanto capitis discrimine constent

incrementa domus, aerata multus in arca

fiscus ct ad vigilem ponendi Castora nummi 260

ex quo Mars Vltor galeam quoque perdidit et res

non potuit servare suas. ergo omnia Florae

et Cereris licet et Cybeles aulaea relinquas;

tanto maiores humana negotia ludi. Ἴ

an magis oblectant animum iactata petauro 265

corpora quique solet rectum descendere funem,

quam tu, Corycia semper qui puppe moraris

atque habitas Coro semper tollendus et Austro,

perditus ac vilis sacci mercator olentis,

qui gaudes pingue antiquae de litore Cretae 270

passum et municipes Iovis advexisse lagonas?

hic tamen ancipiti figens vestigia planta

victum illa mercede parat, brumamque famemque

illa reste cavet: tu propter mille talenta ἣ

et centum villas temerarius. aspice portus ²75

et plenum magnis trabibus mare: plus hominum est iam

in pelago, veniet classis quocumque vocarit

spes lucri, nec Carpathium Gaetulaque tantum ·

aequora transiliet, sed longe Calpe relicta Α

audiet Herculeo stridentem gurgite solem. 280

grande operae pretium est, ut tenso folle reverti

inde domum possis tumidaque superbus aluta,

Oceani monstra et iuvenes vidisse marinos.

 

