SATVRA V

spumat aper. post hunc tradentur tubera, si ver
tunc erit et facient optata tonitrua cenas
maiores. ‘tibi habe frumentum’ Alledius inquit,
‘0 Libye, disiunge boves, dum tubera mittas’
structorem interea, nequa indignatio desit, 120
saltantem spectes et chironomunta volanti
cultello, donec peragat dictata magistri
omnia; nec minimo sane discrimine refert
quo gestu lepores et quo gallina secetur.
duceris planta velut ictus ab Hercule Cacus 125
et ponere ioriS, si quid temptaveris umquam
hiscere, tamquam habeas tria nomina. quando propinat
Virro tibi sumitve tuis contacta labellis
pocula? quis vestrum temerarius usque ade0, quis
perditus, ut dicat regi ‘bibe' ? plurima sunt quae 130
non audent homines pertusa dicere laena.
'quadringenta tibi si quis deus aut similis dis
et melior fatis donaret homunci0‚ quantus,
ex nihilo quantus fieres Virronis amicus.
‘da Trebio, pone ad Trebium. vis, irater, ab ipsis 135
ilibus ?' 0 nummi, vobis hunc praestat honorem,
vos estis iratres, dominus tamen et domini rex
si vis tu fieri, nullus tibi parvulus aula
luserit Aeneas nec filia dulcior illo;
κ iucundum et carum sterilis iacit uxor amicum· 140
sed tua nunc Mycale pariat licet et pueros tres
in gremium patris fundat semel, ipse loquaci
gaudebit nido, viridem thoraca iubebit
adferri minimasque nuces assemque rogatum,
ad mensam quotiens parasitus venerit infans. 145

 

