52 IVVENALIS

propterquod secum comites educit asellas 505
exsul Hyperboreum si dimittatur ad axem. . (440)
sed quae mutatis inducitur atque fovetur
tot medicaminibus coctaeque siliginis offas
accipit et madidae, iacies dicetur an ulcus?

Est pretium curae penitus cognoscere toto 5¹0

quid faciant agitentque die. si nocte maritus (475l
aversus iacuit, periit libraria, ponunt

cosmetae tunicas, tarde venisse Liburnus

dicitur et poenas alieni pendere somni

cogitur, hic frangit ferulas, rubet ille flagello, 5¹5
hic scutica ; sunt quae tortoribus annua praestent. (480)
verberat atque obiter faciem linit, audit amicas

aut latum pictae vestis considerat aurum

et caedit, longi relegit transversa diurni

et caedit, donec lassis caedentibus ‘exis 520
intonet horrendum iam cognitione peracta. (485)
praefectura domus Sicula non mitior aula.

nam si constituit solitoque decentius optat

ornari et properat iamque exspectatur in hortis

aut apud Isiacae potius sacraria lenae, 525
disponit crinem laceratis ipsa capillis (490)
nudo umero Psecas infelix nudisque mamillis.

‘altior hic quare cincinnus ?' taurea punit

continuo flexi crimen facinusque capilli.

quid Psecas admisit? quaenam est hic culpa puellae, 5³0
si tibi displicuit nasus tuus? altera laevum (495)
extendit pectitque comas et volvit in orbem.

est in consilio materna admotaque lanis

emerita quae cessat acu; sententia prima
Ο

 

