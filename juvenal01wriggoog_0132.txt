SATVRA XV

nam genus hoc vivo iam decrescebat Homero,

terra malos homines nunc educat atque pusillos; 70
ergo deus quicumque aspexit, ridet et odit.

a deverticulo repetatur fabula. postquam

subsidiis aucti, pars altera promere ferrum

audet et infestis pugnam instaurare sagittis.

terga fugae celeri praestant instantibus Ombis 7 5
qui vicina colunt umbrosae Tentyra palmae.

labitur hic quidam nimia formidine cursum

praecipitans capiturque. ast illum in plurima sectum
frusta et particulas, ut multis mortuus unus

sufficeret, totum corrosis ossibus edit

victrix turba, nec ardenti decoxit aeno

aut veribus ; longum usque adeo tardumque putavit
exspectare focos, contenta cadavere crudo,

hic gaudere libet quod non violaverit ignem

quem summa caeli raptum de parte Prometheus 85
donavit terris; elemento gratulor, et te

exsultare reor, sed qui mordere cadaver

sustinuit, nil umquam hac carne libentius edit;

nam scelere in tanto ne quaeras et dubites an

prima voluptatem gula senserit; ultimus autem

qui stetit, absumpto iam toto corpore, ductis

per terram digitis aliquid de sanguine gustat.

Vascones, haec fama est, alimentis talibus olim
produxere animas; sed res diversa, sed illic

fortunae invidia est bellorumque ultima, casus

extremi, longae dira obsidionis egestas

huius enirn, quod nunc agitur, miserabile debet
exemplum esse cibi, sicut modo dicta mihi gens

 

