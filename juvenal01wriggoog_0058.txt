SATVRA VI 49

Si gaudet cantu, nullius fibula durat 41 ς
vocem vendentis praetoribus, organa semper (380)
in manibus densi radiant testudine tota
sardonyches, crispo numerantur pectine chordae
quo tener Hedymeles operas dedit, hunc tenet, hoc se
solatur, gratoque indulget basia plectro. 420
quaedam de numero Lamiarum ac nominis Appi (385)
et farre et vino lanum Vestamque rogabat,
an Capitolinam deberet Pollio quercum
sperare et fidibus promittere. quid iaceret plus
aegrotante viro, medicis quid tristibus erga 425
filiolum? stetit ante aram nec turpe putavit (390)
pro cithara velare caput dictataque verba
pertulit, ut mos est, et aperta palluit agna.
dic mihi nunc quaeso, dic, antiquissime divum,
respondes his, lane pater? magna otia caeli ; 430
non estquod vide0, non est quod agatur apud vos (395)
haec de comoedis te consulit, illa tragoedum
commendare volet, varicosus fiet haruspex.

Sed cantet potius quam totam pervolet urbem,
audax et coetus possit quae ferre virorum 435
cumque paludatis ducibus praesente marito (400)
ipsa loqui recta facie siccisque mamillis.
haec eadem novit quid toto fiat in orbe,
quid Seres, quid Thraces agant, secreta novercae
et pueri, quis amet, quis diripiatur adulter ; 440
dicet quis viduam praegnatem iecerit et quo (405)
mense, quibus verbis concumbat quaeque, modis quot.
instantem regi Armenio Parthoque cometen Ἴ
prima videt, famam rumoresque illa recentis

 

