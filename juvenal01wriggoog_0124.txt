SATVRA XIV

vulneribus; merces haec sanguinis atque laboris

nullis visa umquam meritis minor aut ingratae 1⁶5
curta fides patriae; saturabat glaebula talis

patrem ipsum turbamque casae, qua feta iacebat

uxor et infantes ludebant quattuor, unus

vernula, tres domini; sed magnis fratribus horum

a scrobe vel sulco redeuntibus altera cena 170
amplior et grandes fumabant pultibus ollae:

nunc modus hic agri nostro non sufficit hort0.¹

inde fere scelerum causae, nec plura venena

miscuit aut ferro grassatur saepius ullum

humanae mentis vitium quam saeva cupido

inmodici census. nam dives qui fieri vult,

et cito vult fieri; sed quae reverentia legum,

quis metus aut pudor est umquam properantis avari?
‘vivite contenti casulis et collibus istis,

opueri' Marsus dicebat et Hernicus olim 180
Vestinusque senerr, ‘panem quaeramus aratr0,

qui satis est mensis; laudant hoc numina ruris,
quorum ope et auxilio gratae post munus aristae
contingunt homini veteris fastidia quercus. ,

nil vetitum fecisse volet quem non pudet alto 185
per glaciem perone tegi, qui summovet Euros

pellibus inversis: peregrina ignotaque nobis

ad scelus atque nefas, quaecumque est, purpura ducit'
haec illi veteres praecepta minoribus, at nunc

post finem autumni media de nocte supinum 190 ·
clamosus iuvenem pater excitat: ‘accipe ceras,
scribe, puer, vigila, causas age, perlege rubras
maiorum leges. aut vitem posce libello,

 

