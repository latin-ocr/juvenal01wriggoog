SATVRA Vll

hoc satius quam si dicas sub iudice ‘vidi’

quod non vidisti, faciant equites Asiani

quamquam et Cappadoces faciant equitesque Bithyni, 15

altera quos nudo traducit Gallia talo. ·

nemo tamen studiis indignum ferre laborem

cogetur posthac, nectit quicumque canoris

eloquium vocale modis laurumque momordit.

hoc agite, o iuvenes. circumspicit et stimulat vos

materiamque sibi ducis indulgentia quaerit.

siqua aliunde putas rerum spectanda tuarum .

praesidia atque ideo croceae membrana tabellae

impletur, lignorum aliquid posce ocius et quae

componis, dona Veneris, Telesinc, marito,

aut clude et positos tinea pertunde libellos. ,

frange miser calamum vigilataque proelia dele,

qui facis in parva sublimia carmina cella,

ut dignus venias hederis et imagine macra.

spes nulla ulterior; didicit iam dives avarus

tantum admirari, tantum laudare disertos,

ut pueri Iunonis avem. sed defluit aetas

et pelagi patiens et cassidis atque ligonis.

taedia tunc subeunt animos, tunc seque suamque

Terpsichoren odit facunda et nuda senectus¹
Accipe nunc artes. ne quid tibi conferat iste

quem colis et Musarum et Apollinis aede relicta,

ipse facit versus, atque uni cedit Homero

propter mille annos. et si dulcedine famae

succensus recites, Maculonis commodat aedes. 40

haec longe ferrata domus servire iubetur,

inqua sollicitas imitatur ianua portas

 

