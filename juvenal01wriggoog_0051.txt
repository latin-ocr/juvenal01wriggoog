42 IVVENALIb

si tibi simplicitas uxoria, deditus uni ,'

est animus, summitte caput cervice parata

ferre iugum. nullam invenies quae parcat amanti;

ardeat ipsa licet, tormentis gaudet amantis Ι

et spoliis; igitur longe minus utilis illi 210

uxor, quisquis erit bonus optandusque maritus,

nil umquam invita donabis coniuge, vendes

hac opstante nihil, nihil haec si nolet emetur.

haec dabit affectus ille excludatur amicus

iam senior, cuius barbam tua ianua vidit.

testandi cum sit lenonibus atque lanistis

libertas et iuris idem contingat harenae,

non unus tibi rivalis dictabitur heres.

‘pone crucem servo' ‘meruit quo crimine servus

supplicium? quis testis adest? quis detulit? audi ; ²²0

nulla umquam de morte hominis cunctatio longa est.’

‘o demens, ita servus homo est? nil fecerit, esto:

hoc volo, sic iube0, sit pro ratione voluntas’

imperat ergo viro, sed mox haec regna relinquit

permutatque domos et flammea conterit, inde' ’ ²25

avolat et spreti repetit vestigia lecti;

ornatas paulo ante iores, pendentia linquit

vela domus et adhuc virides in limine ramos¹

siccrescit numerus sic liunt octo mariti

quinque per autumnos, titulo res digna sepulcri. 230
Desperanda tibi salva concordia socru.

illa docet spoliis nudi gaudere mariti,

illa docet missis a corruptore tabellis

nil rude nec simplex rescribere, decipit illa

custodes aut aere domat. tunc corpore sano ²35

 

