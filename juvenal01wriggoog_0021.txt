12 IVVENALIS SATVRA Il

et Capitolinis generosior et Marcellis
et Catuli Paulique minoribus et Fabiis et
omnibus ad podium spectantibus, his licet ipsum
admoveas cuius tunc munere retia misit.

Esse aliquos manes et subterranea regna
ct contum et Stygio ranas in gurgite nigras 150
atque una transire vadum tot milia cumba
nec pueri credunt, nisi qui nondum aere lavantur.
sed tu vera puta. Curius quid sentit et ambo
Scipiadae, quid Fabricius manesque Camilli,
quid Cremerae legio et Cannis consumpta iuventus, 155
tot bellorum animae, quotiens hinc talis ad illos
umbra venit? cuperent lustrari, si qua darentur
sulpura cum taedis et si foret umida laurus
illic heu miseri traducimur. arma quidem ultra
litora Iuvernae promovimus et modo captas 160
Orcadas ac minima contentos nocte Britannos:
sed quae nunc populi fiunt victoris in urbe,
non faciunt illi quos vicimus. et tamen uuus
Armenius Zalaces cunctis narratur ephebis
mollior ardenti sese indulsisse tribuno 16 5
aspice quid faciant commercia : venerat obses,
hic fiunt homines nam si mora longior urbem
indulsit pueris, non numquam derit amator.
mittentur bracae cultelli irena flagellum:
sic praetextatos referunt Artaxata mores. 170

 

