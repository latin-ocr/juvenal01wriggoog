SATVRA XI

ut tamen et poscas aliquid voveasque sacellis
exta et candiduli divina tomacula porci, 355
orandum est ut sit mens sana in corpore sano.
fortem posce animum mortis terrore carentem,
qui spatium vitae extremum inter munera ponat
naturae, qui ierre queat quoscumque labores,
nesciat irasci, cupiat nihil, et potiores

Herculis aerumnas credat saevosque labores

et venere et cenis et pluma Sardanapalli.
monstro quod ipse tibi possis dare; semita certe
tranquillae per virtutem patet unica vitae.
nullum numen hahes si sit prudentia; nos te,
nos iacimus, Fortuna, deam caeloque locamus

SATVRA XI

Atticus eximie si cenat, lautus habetur:
Ι si Rutilus, demens quid enirn maiore cachinno
excipitur vulgi quam pauper Apicius? omnis
convictus thermae stationes, omne theatrum
de Rutilo. nam dum valida ac iuvenalia membra
sufficiunt galeae dumque ardet sanguine, fertur Ι
non cogente quidem sed nec prohibente tribuno
scripturus leges et regia verba lanistae.
multos porro vides quos saepe elusus ad ipsum
creditor introitum solet exspectare macelli,
et quibus in solo vivendi causa palato est.
egregius cenat meliusque miserrimus horum
et cito casurus iam perlucente ruina.
interea gustus elementa per omnia quaerunt

 

