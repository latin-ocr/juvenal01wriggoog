SATVRA 1

Pallante et Licinis ?·’ exspectent ergo tribuni,
vincant divitiae, sacro ne cedat honori no
nuper in hanc urbem pedibus qui venerat albis,
quandoquidem inter nos sanctissima divitiarum
maiestas, etsi funesta pecunia templo
nondum habitat, nullas nummorum ereximus aras
ut colitur Pax atque Fides Victoria Virtus 115
quaeque salutato crepitat Concordia nido,
sed cum summus honor linito conputet ann0,
sportula quid referat, quantum rationibus addat,
quid facient comites, quibus hinc toga, calceus hinc est
et panis fumusque domi? densissima centum ' 120
quadrantes lectica petit, sequiturque maritum
languida vel praegnas et circumducitur uxor.
. hic petit absenti nota iam callidus arte
ostendens vacuam et clausam pro coniuge sellam.
‘Galla mea est' inquit, ‘citius dimitte. moraris? 125
profer, Galla, caput. noli vexare, quiescet.'

Ipse dies pulchro distinguitur ordine rerum:
sportula, deinde iorum iurisque peritus Apollo
atque triumphales, inter quas ausus habere
nescio quis titulos Aegyptius atque Arabarches 130
cuius ad effigiem non tantum meiere fas est.
vestibulis abeunt veteres lassique clientes
votaque deponunt, quamquam longissima cenae ’
spes homini; caulis miseris atque ignis emendus,
optima silvarum interea pelagique vorabit 135
rex horum vacuisque toris tantum ipse iacebit.
nam de tot pulchris et latis orbibus et tam
antiquis una comedunt patrimonia mensa.

 

