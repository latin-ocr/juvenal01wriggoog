UO IVVENALm ·

sed iam serpentum maior concordia; parcit

cognatis maculis similis fera. quando leoni 160

fortior eripuit vitam leo? quo nemore umquam

exspiravit aper maioris dentibus apri?

Indica tigris agit rabida cum tigride pacem

perpetuam, saevis inter se convenit ursis.

ast homini ferrum letale incude nefanda 165
’ produxisse parum est, cum rastra et sarcula tantum

adsueti coquere et marris ac vomere lassi

nescierint primi gladios extendere fabri.

aspicimus populos quorum non sufficit irae

occidisse aliquem, sed pectora bracchia vultum 170

crediderint genus esse cibi. quid diceret erg0,

vel quo non fugeret, si nunc haec monstra videret

Pythagoras¹ cunctis animalibus abstinuit qui

tamquam homine et ventri indulsit non omne legumen?
Rs-

SATVRA XVI

Quis numerare queat felicis praemia, Galli,

militiae? nam si subeuntur prospera castra, ·

me pavidum excipiat tironem porta secundo

sidere. plus etenim fati valet hora benigni

quam si nos Veneris commendet epistula Marti 5

et Samia genetrix quae delectatur harena.
Commoda tractemus primum communia, quorum

haud minimum illud erit, ne te pulsare togatus

audeat, immo etsi pulsetur, dissimulet nec

audeat excussos praetori ostendere dentes

et nigram in facie tumidis livoribus offam

 

