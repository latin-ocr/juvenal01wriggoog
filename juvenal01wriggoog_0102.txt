SATVRA XI

' imperii fato, geminos sub rupe Quirinos
ac nudam effigiem clipeo venientis et hasta
pendentisq'ue dei perituro ostenderet hosti.
ponebant igitur Tusco farrata catino:

r argenti quod erat solis fulgebat in armis.
omnia tunc quibus invideas si lividulus sis.
templorum quoque maiestas praesentior, et vox
nocte fere media mediamque audita per urbem
litore ab Oceani Gallis venientibus et dis
officium vatis peragentibus. his monuit nos,
hanc rebus Latiis curam praestare solebat
fictilis et nullo violatus Iuppiter auro,
illa dorni natas nostraque ex arbore mensas
tempora viderunt; hoc lignum stabat ad usus,
annosam si forte nucem deiecerat Eurus.
at nunc divitibus cenandi nulla voluptas,
nil rhombus, nil damma sapit, putere videntur
unguenta atque rosae, latos nisi sustinet orbes
grande ebur et magno sublimis pardus biatu
dentibus ex illis quos mittit porta Syenes
et Mauri celeres et Mauro obscurior Indus,
et quos deposuit Nabataeo belua saltu
iam nimios capitique graves. hinc surgit orexis,
hinc stomacho vires; narn pes argenteus illis
anulus in digito quod ferreus. ergo superbum
convivam caveo qui me sibi comparat et res
despicit exiguas. ¹adeo nulla uncia nobis
est eboris, nec tessellae nec calculus ex hac
materia, quin ipsa manubria cultellorum
ossea. non tamen his ulla umquam obsonia fiunt

 

