46 lVVENALIS

Laomedontiades et Nestoris hirnea possit.
tunc prurigo morae impatiens, tum femina simplex,
ac pariter toto repetitus clamor ab antro
‘iam fas est, admitte viros' iam dormit adulter:
illa iubet sumpto iuvenem properare cucullo ; 330
si nihil est, servis incurritur ; abstuleris spem
servorum, venit et conductus aquarius ; hic si
quaeritur et desunt homines, mora nulla per ipsam
quo minusrimposito 'clunem summittat asello
atque utinam ritus veteres et publica saltem' 335
his intacta malis agerentur sacra, sed omnes
noverunt Mauri atque Indi quae psaltria penem
maiorem quam sunt duo Caesaris Anticatones,
illuc, testiculi sibi conscius unde fugit mus,
intulerit, ubi velari pictura iubetur 340
quaecumque alterius sexus imitata figuras.
et quis tunc hominum contemptor numinis? aut quis
simpuvium ridere Numae nigrumque catinum
et Vaticano fragiles de monte patellas
ausus erat? sed nunc ad quas non Clodius aras? 345
Audio quid veteres olim moneatis amici :
‘pone seram, prohibe’ sed quis custodiet ipsos
custodes? cauta est et ab illis incipit uxor.
iamque eadem summis pariter minimisque libid0,
nec melior silicem pedibus quae conterit atrum 350 Ι
quam quae longorum vehitur cervice Syrorum.
Vt spectet ludos conducit Ogulnia vestem,
conducit comites sellam cervical amicas
nutricem et flavam cui det mandata puellam.
haec tamen argenti superest quodcumque paterni 355

 

