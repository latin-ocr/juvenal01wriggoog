SATVRA XIII 109

ponimus et sectum vituli iecur albaque porci AM

omenta? ut video, nullum discrimen habendum est
effigies inter vestras statuamque Vagelli.’

Accipe quae contra valeat solacia ferre 120
et qui nec Cynicos nec Stoica dogmata legit,
a Cynicis tunica distantia, non Epicurum
suspicit exigui laetum plantaribus horti.
curentur dubii medicis maioribus aegri:
tu venam vel discipulo committe Philippi.
si nullum in terris tam detestabile factum
ostendis, tace0, nec pugnis caedere pectus
te veto nec plana faciem contundere palma,
quandoquidem accepto claudenda est ianua damn0,
et maiore domus gemitu, maiore tumultu
planguntur nummi quam funera ; nemo dolorem
fingit in hoc casu, vestem diducere summam
contentus, vexare oculos umore coacto:
ploratur lacrimis amissa pecunia veris
sed si cuncta vides simili fora plena querella,
si decies lectis diversa parte tabellis
vana supervacui dicunt chirographa ligni,
arguit ipsorum quos littera gemmaque princeps
sardonychum, loculis quae custoditur eburnis
ten—0 delicias —extra communia censes
ponendum, quia tu gallinae filius albae,
nos viles pulli nati infelicibus ovis?
rem pateris modicam et mediocri bile ferendam,
si flectas oculos maiora ad crimina. confer
conductum latronem, incendia sulpure coepta
atque dole, primos cum ianua colligit ignes;

 

