SATVRA X

nomina servorum nec vultum agnoscit amici

cum quo praeterita cenavit nocte, nec illos ²35
quos genuit, quos eduxit. nam codice saevo

heredes vetat esse suos, bona tota feruntur

ad Phialen; tantum artificis valet halitus oris,

quod steterat multis in carcere fornicis annis.

ut vigeant sensus animi, ducenda tamen sunt' 240
funera natorum, rogus aspiciendus amatae

coniugis et fratris plenaeque sororibus urnae.

Ι haec data poena diu viventibus, ut renovata

semper clade domus multis in luctibus inque

perpetuo maerore et nigra veste senescant. 245
rex Pylius, magno si quidquam credis Homero,
exemplum vitae fuit a cornice secundae.

felix nimirum, qui tot per saecula mortem

distulit atque suos iam dextra conputat annos,

quique novum totiens mustum bibit. or0‚ parumper ²50
attendas quantum de legibus ipse queratur

fatorum et nimio de stamine, cum videt acris
Antilochi barbam ardentem, cum quaerit ab omni
quisquis adest socius, cur haec in tempora duret,

quod facinus dignum tam longo admiserit aevo. ²55
haec eadem Peleus raptum cum luget Achillen,

atque alius cui fas Ithacum lugere natantem.

incolumi Troia Priamus venisset ad umbras

Assaraci magnis sollemnibus Hectore funus

portante ac reliquis fratrum cervicibus inter 260
Iliadum lacrimas, ut primos edere planct'us

Cassandra inciperet scissaque Polyxena palla,

si foret exstinctus diverso tempore, quo non

 

