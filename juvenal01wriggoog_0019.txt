10 IVVENALIS

frontibus et' toto posuere monilia collo

atque bonam tenerae placant abdomine porcae
et magno cratere deam. sed more sinistro
exagitata procul non intrat femina limen:

solis ara deae maribus patet. ‘ite profanae’
clamatur ⁴ nullo gemit hic tibicina cornu.'

talia secreta coluerunt orgia taeda

Cecropiam soliti Baptae lassare Cotyton.

ille supercilium madida fuligine tinctum
obliqua producit acu pingitque trementis
attollens oculos; vitreo bibit ille priapo
reticulumque cornis auratum ingentibus implet
caerulea indutus scutulata aut galbina rasa

et per Iunonem domini iurante ministr0;

ille tenet speculum, pathici gestamen Othonis,
Actoris Aurunci spolium, quo se ille videbat
armatum cum iam tolli vexilla iuberet -

res memoranda novis annalibus atque recenti
historia, speculum civilis sarcina belli.
nimirum summi ducis est occidere Galbam

et curare cutem, summi constantia civis
Bebriacis campis spolium adfectare Palati

et pressum in facie digitis extendere panem,
quod nec in Assyrio pharetrata Semiramis orbe,
maesta nec Actiaca fecit Cleopatra carina—.
hic nullus verbis pudor aut reverentia mensae, 110
hic turpis Cybeles et fracta voce loquendi
libertas et crine senex fanaticus albo

sacrorum antistes, rarum ac memorabile magni
gutturis exemplum conducendusque magister.

 

