124 IVVENALIS

passurus gestis aequanda pericula rebus.

nullum numen habes si sit prudentia; nes te, ³¹5
nos facimus, Fortuna, deam. mensura tamen quae
sufficiat census, si quis me consulat, edam:

in quantum sitis atquefames et frigora poscunt,
quantum, Epicure, tibi parvis suffecit in hortis,
quantum Socratici ceperunt ante penates; 320
numquam aliud natura, aliud sapientia dicit.

acribus exemplis videor te cludere? misce

⁴ ergo aliquid nostris de moribus, effice summam

bis septem ordinibus quam lex dignatur Othonis.

haec quoque si rugam trahit extenditque labellum, 3²5
sume duos equites, lac tertia quadringenta.

si nondum inplevi gremium, si panditur ultra,

nec Croesi fortuna umquam nec Persica regna
sufficient animo nec divitiae Narcissi, ¹

indulsit Caesar cui Claudius omnia, cuius

paruit imperiis uxorem'occidere iussus.

SATVRA XV

Quis nescit, Volusi Bithynice, qualia demens
Aegyptos portenta colat? crocodilon adorat
pars haec, illa pavet saturam serpentibus ibin.
effigies sacri nitet aurea cercopitheci,

dimidio magicae resonant ubi Memnone chordae
atque vetus Thebe centum iacet obruta portis.
illic aeluros hic piscem fluminis, illic

oppida tota canem venerantur, nemo Dianam.
porrum et caepe nefas violare et frangere morsu;

 

