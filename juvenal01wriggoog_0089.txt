80 IVVENALIS

idcirco ut possis linguam contemnere servi,

praecipue cave sis ut linguas mancipiorum 120
contemnas: nam lingua mali pars pessima servi.
deterior tamen hic qui liber non erit illis

quorum animas et farre suo custodit et aere.

‘Vtile consilium modo, sed commune, dedisti.
nunc mihi quid suades post damnum temporis et spes 125
deceptas? festinat enirn decurrere velox
flosculus angustae miseraeque brevissima vitae
portio; dum bibimus dum serta unguenta puellas
poscimus, obrepit non intellecta senectus’

Ne trepida, numquam pathicus tibi derit amicus 130
stantibus et salvis his collibus. undique ad illos
convenient et carpentis et navibus omnes
qui digito scalpunt uno caput. altera maior
spes superest; tu tantum erucis inprime dentem.

‘Haec exempla para felicibus. at mea Clotho 135
et Lachesis gaudet, si pascitur inguine venter.

o parvi nostrique Lares quos ture minuto

aut farre et tenui soleo exorare corona,

quando ego figam aliquid quo sit mihi tuta senectus
ategete et baculo? viginti milia faenus Ι40
pigneribus positis argenti vascula puri,

sed quae Fabricius censor notet, et duo fortes

de grege Moesorum, qui me cervice locata

securum iubeant clamoso insistere circ0;

sit mihi praeterea curvus caelator, et· alter 145
qui multas iacies pingit cito; sufficiunt haec. .

quando ego pauper ero? votum miserabile, nec spes
his saltem3 nam cum pro me Fortuna rogatur,

 

