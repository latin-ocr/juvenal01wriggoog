18 IVVENALIS

si toga sordidula est et rupta calceus alter

pelle patet, vel si consuto vulnere crassum 150
atque recens linum ostendit non una cicatrix?

nil habet infelix paupertas durius in se .

quarn quod ridiculos homines facit. ‘exeat’ inquit

‘si pudor est, et de pulvino surgat equestri ⁵
cuius res legi non sufficit, et sedeant hic 155
lenonum pueri quocumque ex fornice nati,

hic plaudat nitidi praeconis lilius inter

pinnirapi cultos iuvenes iuvenesque lanistae’

sic libitum van0, qui nos distinxit, Othoni.

quis gener hic placuit censu minor atque puellae 160
sarcinulis impar? quis pauper scribitur heres?

quando in consilio est aedilibus? agmine facto
debuerant olim tenues migrasse Quirites.

haud facile emergunt quorum virtutibus opstat

res angusta domi, sed Romae durior illis 165
conatus: magno hospitium miserabile, magno
servorum ventreS, et frugi cenula magno.

fictilibus cenare pudet, quod turpe negabis

translatus subito ad Marsos mensamque Sabellam
contentusque illic Veneto duroque cucullo. 170
pars magna Italiae est, si verum admittimus in qua
nemo togam sumit nisi mortuus. ipsa dierum
festorum herboso colitur si quando theatro

maiestas tandemque redit ad pulpita notum

exodium, curn personae pallentis hiatum

in gremio matris formidat rusticus infans,

aequales habitus illic similesque videbis

orchestram et populum, clari velamen honoris

 

