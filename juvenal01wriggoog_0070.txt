SATVRA Vll

cuius et alveolos et laenam pignerat Atreus?

non habet infelix Numitor quod mittat amico:
Quintillae quod donet habet, nec defuit illi 75
unde emeret multa pascendum carne leonem

iam domitum; constat leviori belua sumptu

nimirum et capiunt plus intestina poetae.

contentus lama iaceat Lucanus in hortis

marmoreis, at Serrano tenuique Saleio 80
gloria quantalibet quid erit, si gloria tantum est >s ·
curritur ad vocem iucundam et carmen amicae
Thebaidos laetam curn fecit Statius urbem
promisitque diem; tanta dulcedine captos

adficit ille animos tantaque libidine vulgi

auditur; sed cum fregit subsellia versu,

esurit, intactam Paridi nisi vendit Agaven.

ille et militiae multis largitur honorem,

semestri digitos vatum circumligat auro,

quod non dant proceres dabit histri0. tu Camerinos 90
et Baream, tu nobilium magna atria curas?

praefectos Pelopea iacit, Philomela tribunos.

haud tamen invideas vati quem pulpita pascunt.

quis tibi Maecenas, quis nunc erit aut Proculeius

aut Fabius? quis Cotta iterum, quis Lentulus alter? 95
tunc par ingenio pretium, tunc utile multis

pallere et vinum toto nescire Decembri.

Vester porro labor fecundior, historiarum
scriptores? perit hic plus temporis atque olei plus.
nullo quippe modo millesima pagina surgit 100
omnibus et crescit multa damnosa papyro ;
sic ingens rerum numerus iubet atque operum lex.

 

