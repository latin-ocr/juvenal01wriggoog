‚SATVRA V

¹flos Asiae ante ipsum, pretio maiore paratus ⁵
quam fuit et Tulli census pugnacis et Anci'

et, ne te teneam, Romanorum omnia regum

frivola. quodcum ita sit, tu Gaetulum Ganymedem
respice, cum sities. nescit tot milibus emptus 60
„ pauperibus miscere puer ; sed forma, sed aetas

„digna supercilio. quando ad te pervenit ille?

quando rogatus adest calidae gelidaeque minister?
quippe indignatur veteri parere clienti,

quodque aliquid poscas et quod sc stante recumbas. 65
maxima quaeque domus servis est plena superbis.

ecce alius quanto porrexit murmure panem

vix fractum, solidae iam mucida frusta farinae,

quae genuinum agitent, non admittentia morsum.

sed teneret niveus mollique siligine fictus 70
servatur domino. dextram cohibere memento,

salva sit artoptae reverentia. finge tamen tc
improbulum‚ superest illic qui ponere cogat:

‘vis tu consuetis, audax conviva, canistris

impleri panisque tui novisse colorem ?’

‘scilicet hoc iuerat propter quod saepe relicta

coniuge per montem adversum gelidasque cucurri
Esquilias, fremeret saeva cum grandine vernus
luppiter et multo stillaret paenula nimbo’

Aspice quam longo distinguat pectore lancem 80
quae fertur domino squilla, et quibus undique saepta
asparagis qua despiciat convivia cauda,
dum venit excelsi manibus sublata ministri.
sed tibi dimidio constrictus cammarus ovo
ponitur exigua feralis cena patella.

 

