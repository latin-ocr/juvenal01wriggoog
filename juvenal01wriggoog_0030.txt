SATVRA 111

si vocat officium, turba cedente vehetur
dives et ingenti curret super ora Liburna ²40
atque obiter leget aut scribet vel dormiet intus;
namque facit somnum clausa lectica fenestra.
ante tamen veniet: nobis properantibus opstat
unda prior, magno populus premit agmine lumbos
qui sequitur; ferit hic cubit0, ferit assere duro 245
alter, at hic tignum capiti incutit, ille metretam.
pinguia crura lut0, planta mox undique magna
calcor, et in digito clavus mihi militis haeret.
nonne vides quanto celebretur sportula fumol
centum convivae, sequitur sua quemque culina. 250
Corbulo vix ferret tot vasa ingentia, tot res
inpositas capiti, quas recto vertice portat
servulus infelix et cursu ventilat ignem.
scinduntur tunicae sartae modo, longa coruscat
serraco veniente abies, atque altera pinum 255
plaustra vehunt, nutant¹ alte populoque minantur.
nam si procubuit qui saxa Ligustica portat
axis et eversum fudit super agmina montem, ,
quid superest de corporibus? quis membra, quis ossa
invenit? obtritum vulgi perit omne cadaver 260
more animae. domus interea secura patellas
iam lavat etbucca foculum excitat et sonat unctis
striglibus et pleno componit lintea guto.
haec inter pueros varie properantur, at ille
iam sedet in ripa taetrumque novicius horret 265
porthmea nec sperat caenosi gurgitis alnum'
infelix nechabet quem porrigat ore trientem.

Respice nunc alia ac diversa pericula noctis:

 

