74 lVVENALlS

dissimilem. quippe ille deis auctoribus ultor , ,
patris erat caesi media inter pocula, sed nec

Electrae iugulo se polluit aut Spartani

ᾖ sanguine coniugii, nullis aconita propinquis

miscuit, in scaena numquam cantavit Orestes,

Troica non scripsit. quid enim Verginius armis
debuit ulcisci magis aut cum Vindice Galba,

,quod Nero tam saeva crudaque tyrannide fecit?

haec opera atque hae sunt generosi principis artes,
gaudentis foedo peregrina ad pulpita cantu τις
prostitui Graiaeque apium meruisse coronae.

maiorum effigies habeant insignia vociS,

ante pedes Domiti longum tu pone Thyestae

syrma vel Antigonae personam vel Melanippae,

et de marmoreo citharam suspende colosso,

Quid, Catilina, tuis natalibus atque Cethegi
inveniet quisquam sublimius? arma tamen vos
nocturna et flammas domibus templisque paratis,
ut bracatorum pueri Senonumque minores,
ausi quod liceat tunica punire molesta.
sed vigilat consul vexillaque vestra coercet;
hic novus Arpinas, ignobilis et modo Romae
municipalis eques, galeatum ponit ubique
praesidium attonitis et in omni monte laborat.
tantum igitur muros intra toga contulit illi
nominis ac tituli, quantum in Leucade, quantum
Thessaliae campis Octavius abstulit udo
caedibus adsiduis gladi03 sed Roma parentem,
Roma patrem patriae Ciceronem libera dixit.
Arpinas alius Volscorum in monte solebat

 

