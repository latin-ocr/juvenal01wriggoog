SATVRA VI · 55

magnus civis obit et formidatus Othoni. 595
inde fides artis, sonuit si dextera ferro (560)
laevaque, si longo castrorum in carcere mansit.

nemo mathematicus genium indemnatus habebit,

sed qui paene perit, cui vix in Cyclada mitti

contigit et parva tandem caruisse Seripho. Α 600
consulit ictericae lento de funere matris, (565)
ante tamen de te Tanaquil tua, quando sororem

efferat et patruos, an sit victurus adulter

post ipsam; quid enim maius dare numina possunt?
hae tamen ignorant quid sidus triste minetur 605
Saturni, quo laeta Venus se proferat astro, (570)
quis mensis damnis, quae dentur tempora lucro:

illius occursus etiam vitare memento,

in cuius manibus ceu pinguia sucina tritas

cernis ephemeridas, quae nullum consulit et iarn 610
consulitur, quae castra viro patriamque petente (57 5)
non ibit pariter, numeris revocata Thrasylli.

ad primum lapidem vectari cum placet, hora

sumitur ex libro; si prurit frictus ocelli

angulus, inspecta genesi collyria poscit;

aegra licet iaceat, capiendo nulla videtur

aptior hora cibo nisi quarn dederit Petosiris

si mediocris erit, spatium lustrabit utrimque

metarum et sortes ducet frontemque manumque
praebebit vati crebrum poppysma roganti. 620
divitibus responsa dabunt Phryx augur et Indae, (585)
conductus dabit astrorum mundique peritus

atque aliquis senior qui publica fulgura condit:
plebeium in circo positum cst et in aggere fatum;

 

