, SATVRA X

adfixit ceras illa de nave petitas
quae Siculos cantus effugit remige surdo! 150

LIBER QVARTVS

SATVRA X

Omnibus in terris quae sunt a Gadibus usque
Auroram et Gangen pauci dinoscere possunt

vera bona atque illis multum diversa, remota

erroris nebula. quid enim ratione timemus

aut cupimus? quid tam dextro pede concipis ut te 5
conatus non paeniteat votique peracti?

‘evertere domos totas optantibus ipsis

di faciles. nocitura toga, nocitura petuntur

militia. torrens dicendi copia multis

et sua mortifera est facundia; viribus ille

confisus periit admirandisque lacertis,

sed plures nimia congesta pecunia cura

strangulat et cuncta exsuperans patrimonia census
quanto delphinis ballaena Britannica maior.

temporibus diris igitur iussuque Neronis ¹5
Longinum et magnos Senecae praedivitis hortos
clausit et egregias Lateranorum obsidet aedes

tota cohors: rarus venit in cenacula miles

pauca licet portes argenti vascula puri

'nocte iter ingressuS, gladium contumque timebis 20
et motae ad lunam trepidabis harundinis umbram:
cantabit vacuus coram latrone viator.

prima fere vota et cunctis notissima templis

 

