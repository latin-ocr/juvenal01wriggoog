SATVRA XV

nec poenam sceleri invenies nec digna parabis

supplicia his populis, in quorum mente pares sunt 130
et similes ira atque fames. Mollissima corda

humano generi dare se natura fatetur,

quae lacrimas dedit ; haec nostri pars optima sensus
plorare ergo iubet causam dicentis amici

squaloremque rei, pupillum ad iura vocantem 135
circumscriptorem, cuius manantia fletu

ora puellares faciunt incerta capilli.

naturae imperio gemimus cum funus adultae

virginis occurrit vel terra clauditur infans

et minor igne rogi. quis enim bonus et face dignus 140
arcana, qualem Cereris vult esse sacerdos,

lulla aliena sibi credit mala? separat hoc nos

a grege mutorum, atque ideo venerabile soli

sortiti ingenium divinorumque capaces

atque exercendis pariendisque artibus apti 14 5
sensum a caelesti demissum traximus arce *d
cuius egent prona et terram spectantia. simmdss—
principio indulsit communis conditor illis

tantum animas nobis animum quoque, mutuus ut nos
adfectus petere auxilium et praestare iuberet, 150
dispersos trahere in populum, migrare vetusto

de nemore et proavis habitatas linquere silvas,
aedificare domos, laribus coniungere nostris

tectum aliud, tutos vicino limine somnos

ut collata daret fiducia, protegere armis

lapsum aut ingenti nutantem vulnere civem,

communi dare signa tuba, defendier isdem

turribus atque una portarum clave teneri.

 

