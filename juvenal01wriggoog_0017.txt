8 IVVENALIS

quis caelum terris non misceat et mare caelo, ²5

si fur displiceat Verri, homicida Miloni,

Clodius accuset moechos, Catilina Cethegum,

in tabulam Sullae si dicant discipuli tres ?'

qualis erat nuper tragico pollutus adulter

concubitu, qui tunc leges revocabat amaras 30

omnibus atque, ipsis Veneri Martique timendas,

cum tot abortivis fecundam Iulia vulvam

solveret et patruo similes effunderet offas.

nonne igitur iure ac merito vitia ultima fictos

contemnunt Scauros et castigata remordent? ’ 35
Non tulit ex illis torvum Laronia quendam

clamantem totiens ‘ubi nunc lex Iulia? dormis ?’ ¹

atque ita subridens: ‘felicia tempora, quae te

moribus opponunt. habeat iam Roma pudorem,
tertius e caelo cecidit Cat0. sed tamen unde 40
haec emis, hirsuto spirant opobalsama collo

quae tibi? ne pudeat dominum monstrare tabernae.
quod si vexantur leges ac iura, citari

ante omnes debet Scantinia. respice primum

et scrutare viros. faciunt hi plura, sed illos 45
defendit numerus iunctaeque umbone phalanges.
magna inter molles concordia. non erit ullum
exemplum in nostro tam detestabile sexu.

Mevia non lambit Cluviam nec Flora Catullam:

Hispo subit iuvenes et morbo pallet utroque. 50
numquid nos agimus causas, civiliaiura

novimus aut ullo strepitu fora vestra movemus?
luctantur paucae, comedunt colyphia paucae.

vos lanam trahitis calathisque peracta refertis

 

